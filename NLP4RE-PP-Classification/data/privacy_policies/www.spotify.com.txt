Title: Privacy Center
URL: https://www.spotify.com/nl/privacy/
Date of publishing: None
Keywords: service, gegevens, om, persoonlijke, privacy, van, te, en, ons, center, spotify, uw

Policy: Bij Spotify willen wij u de best mogelijke ervaring bieden. Om dit te doen, verwerken we bepaalde persoonlijke gegevens over u om inzicht te krijgen in uw luistergedrag en om de beste service voor u en al onze klanten te ontwikkelen. Maar wees gerust; uw privacy en de veiligheid van uw persoonlijke gegevens zijn heel belangrijk voor ons.

Het doel van dit Privacy Center is om u meer informatie te geven over de rechten en beheerfuncties die u ter beschikking staan met betrekking tot uw persoonlijke gegevens en om enkele belangrijke punten van ons Privacybeleid onder de aandacht te brengen.

Welke persoonlijke gegevens verzamelt Spotify over mij?

Voor ons is het heel belangrijk dat u begrijpt welke persoonlijke gegevens wij van u verzamelen, hoe we deze gegevens verzamelen en waarom dat nodig is.

We verzamelen uw persoonlijke gegevens op de volgende manieren:

Persoonlijke gegevens verzameld wanneer u zich inschrijft op de Spotify Service - als u zich inschrijft op de Spotify Service, verzamelen wij bepaalde persoonlijke gegevens zodat u de Spotify Service kunt gebruiken. Dit is de categorie Accountregistratiegegevens beschreven in sectie 5 van ons Privacybeleid. Persoonlijke gegevens verzameld via uw gebruik van de Spotify Service - wanneer u de Spotify Service gebruikt, verzamelen we persoonlijke gegevens betreffende uw gebruik van de Spotify Service, zoals welke nummers u hebt afgespeeld en welke afspeellijsten u hebt gemaakt. Dit is de categorie Spotify Service gebruiksgegevens opgenomen in sectie 5 van ons Privacybeleid. Persoonlijke gegevens op basis waarvan wij extra voorzieningen/functionaliteit kunnen bieden - van tijd tot tijd kunt u ons aanvullende persoonlijke gegevens verstrekken of ons toestemming geven persoonlijke gegevens te verzamelen, bijvoorbeeld om u meer voorzieningen of functionaliteit te bieden. Dit zijn de categorieën Vrijwillige mobiele data, Betalingsgegevens, Gegevens betreffende prijsvragen, enquêtes en sweepstakes en Marketinggegevens opgenomen in sectie 5 van ons Privacybeleid. U kunt altijd van gedachten veranderen en uw toestemming te allen tijde intrekken.

Waarom verzamelt en gebruikt Spotify deze persoonlijke gegevens?

We verzamelen en gebruiken uw persoonlijke gegevens om de volgende redenen:

om de Spotify Service en andere diensten en producten geleverd door Spotify te bieden, deze naar wens te kunnen aanpassen en uw ervaring ermee te verbeteren;

om inzicht te krijgen in hoe u de Spotify Service opent en gebruikt om ervoor te zorgen dat de Service technisch goed functioneert, om nieuwe producten en diensten te ontwikkelen en om uw gebruik van de Spotify Service te analyseren;

om met u te communiceren voor aan de Spotify Service gerelateerde doelen;

om uw betalingen te verwerken om fraude te voorkomen en te detecteren, waaronder frauduleuze betalingen en frauduleus gebruik van de Spotify Service;

om direct of via een van onze partners met u te communiceren voor: marketing, onderzoek, deelname aan prijsvragen, enquêtes en sweepstakes, promotionele doeleinden, via e-mails, meldingen of andere berichten, overeenkomstig de machtigingen die u ons hebt gegeven;

via e-mails, meldingen of andere berichten, overeenkomstig de machtigingen die u ons hebt gegeven; om u aanbiedingen, informatie, reclames of andere inhoud te sturen, gebaseerd op uw specifieke locatie; en

voor andere legitieme zakelijke doeleinden zoals uiteengezet in het Privacybeleid.

Voor meer informatie over waarom Spotify uw persoonlijke gegevens gebruikt, leest u het Privacybeleid.

Hoe beschermt Spotify mijn persoonlijke gegevens?

Wij beschermen de persoonlijke gegevens van onze gebruikers zo goed mogelijk. We implementeren passende technische en organisatorische maatregelen om de veiligheid van uw persoonlijke gegevens te beschermen. Houd er echter rekening mee dat geen enkel systeem volledig veilig is. Wij hebben diverse beleidsmaatregelen genomen, waaronder maatregelen op het gebied van pseudonimisering, encryptie, toegang en retentie, om bescherming te bieden tegen onbevoegde toegang tot en onnodige bewaring van persoonlijke gegevens in onze systemen.

Uw wachtwoord beveiligt uw gebruikersaccount. Daarom raden we u aan om een uniek en sterk wachtwoord te gebruiken, de toegang tot uw computer en browser te beperken en u na gebruik van de Spotify Service af te melden.

Hoe deelt Spotify mijn persoonlijke gegevens?

Spotify deelt uw persoonlijke gegevens wereldwijd met andere bedrijven in de Spotify-groep.

Spotify kan de verwerking ook uitbesteden aan of uw persoonlijke gegevens delen met derde partijen in andere landen dan uw land van verblijf. Uw persoonsgegevens kunnen zodoende onderworpen zijn aan andere privacywetgeving dan die in uw land van verblijf.

Persoonlijke gegevens verzameld binnen de Europese Unie ("EU") en Zwitserland kunnen bijvoorbeeld worden overgebracht naar en verwerkt door derde partijen in een land buiten de EU en Zwitserland. In dergelijke gevallen zal Spotify zorgen dat de overdracht van uw persoonlijke gegevens wordt uitgevoerd in overeenstemming met de geldende privacywetgeving en volgens gepaste contractuele, technische en organisatorische voorschriften, zoals de standaard EU-contractclausules.
***************************************************************


